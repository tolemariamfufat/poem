

February 28, 2021

መርሳትህን አስታውሰው
አዲስ ነገር ከቶም የለም፣ አዲስ ነገር ነው መርሳቱ ፤
መርሳትን መርሳት ነው ውርደቱ፤ ጭንቀቱ፣ ድህነቱ
መርሳትን መርሳት ነው ስህተቱ፤ 
ማንነትህን መርሳትህ ነው ውርደቱ፣ ጦርነቱ፣ ፍራቱ፤
መርሳትህን አስታውስ፣ የነበረህን ክብር መርሳትህን፣
መርሳትህን ማስታወሰ እውቀት ነው፣ ፍቅር ነው፣ 
ሀይል ነው ከፍታ
እንጂ ያልሰማኸው ነገር አልነበረም፣ ያልተናገርከው የለም ፈፅሞ፤
ያላየኸውም አልነበረም፣ ያልቀመስከው፣ ያልረገጥከው፣ ያልሰራኸው የለም ከቶ፡፡
መርሳትህ ነው የከለለህ፣ የጋረደህ፣ ያደራብህ
እንጂ አንተማ  
ያልሆንከውን አትሰማም፣ የሰማኸውን ትናገራለህ፤
የተናገርከውን ትሆናለህ፤ ትፈጥራለህ ራስህን
ከጥንት ከጧቱ ካጠራቀምኸው ትፈጠራለህ አካልህን
አካልህን ፈጥረህ ትመገባለህ ካጠራቀምኸው ፤
አዎን ራስን ትበላዋለህ፣ የምትመገበው ስጋህን ነው
ስህተቱ ስጋህን መመገብህ፣ ደምህን መጠጣትህን መርሳትህ ነው 
ስጋወደሙኮ ራስህ ነህ፣ ራስህን ነው የምትመገበው፤
ሀይልህኮ ያንተ ነው፣ ሁሉም ያንተው ነው
ማንም አልወሰድብህም ከቶ-መርሳትህ ነው የቀማህ
መርሳትህ ነው ያታለለህ፣ አባብሎ ያስተኛህ
መርሳትህን አስታውስ፣
መርሳትህን አሰወግደው በማስታውስ 
ኋላም ወደ ነበረከው ትመለሳለህ፡፡
ያልገባህን አትሰማም-የምትሰማውም ይገባሀል
የምትሰማው ለማስታወስ ነው፤ 
ያልሰማኸው ነገርም አልነበረም፤ ለማስታወስ ትማራለህ፤
በማስታወስ ትማራለህ፣ ከማስታወስ ትማራለህ
ምህረት ነው ማስታወስ፣ ፍቅር ማስታወስ ነው፣
ፍቅር የነበርክበትን ከፍታ ማስታወስ ነው 
ማስታወስ ወደ ቤት መመለስ ነው::
